# -*- mode: mandoku-view; -*-
#+TITLE: 古文關鍵
#+DATE: 2015-08-25 00:33:09.045652
#+PROPERTY: ID KR4h0041
#+PROPERTY: BASEEDITION WYG    
#+PROPERTY: JUAN 提要
<pb:KR4h0041_WYG_000-1a>¶
欽定四庫全書　　　　　集部八¶
　古文闗鍵　　　　　　　總集類¶
　　提要¶
　　　　臣等謹案古文闗鍵二巻宋吕祖謙編取韓¶
　　　　愈栁宗元歐陽修曾鞏蘇洵蘇軾張耒之文¶
　　　　凡六十餘篇各標舉其命意布局之處示學¶
　　　　者以門徑故謂之闗鍵巻首冠以總論看文¶
　　　　作文之法考宋史藝文志載是書作十二巻¶
<pb:KR4h0041_WYG_000-1b>¶
　　　　今巻首所載看諸家文法凡王安石蘇轍李¶
　　　　廌秦觀晁補之諸人俱在論列而其文無一¶
　　　　篇録入似此本非其全書然書録解題所載¶
　　　　亦祗二巻與今本巻數相合所稱韓栁歐蘇¶
　　　　曽諸家亦與今本家數相合知全書實止於¶
　　　　此宋志荒謬誤増一十字也此本為明嘉靖¶
　　　　中所刋前有鄭鳯翔序又别一本所刻旁有¶
　　　　鈎抹之處而評論則同考陳振孫謂其標抹¶
<pb:KR4h0041_WYG_000-2a>¶
　　　　注釋以教初學則原本實有標抹此本葢刋¶
　　　　板之時不知宋人讀書於要處多以筆抹不¶
　　　　似今人之圈㸃以為無用而刪之矣葉盛水¶
　　　　東日記曰宋儒批選文章前有吕東萊次則¶
　　　　樓迂齋周應龍又其次則謝叠山也朱子嘗¶
　　　　以拘於腔子議東萊矣要之批選議論不為¶
　　　　無益亦講學之一端耳云云然祖謙此書實¶
　　　　為論文而作不闗講學盛之所云乃文章正¶
<pb:KR4h0041_WYG_000-2b>¶
　　　　宗之評非此書之評也乾隆四十二年五月¶
　　　　恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　　(臣/)　陸　費　墀¶
#+PROPERTY: JUAN 目録
<pb:KR4h0041_WYG_000-3a>¶
欽定四庫全書　　　　　集部八¶
　古文闗鍵目録　　　　　總集類¶
　　巻上¶
　　　韓文¶
　　　　獲麟解　　　　　師說¶
　　　　諫臣論　　　　　原道¶
　　　　原人　　　　　　辨諱¶
　　　　雜說　　　　　　重答張籍書¶
<pb:KR4h0041_WYG_000-3b>¶
　　　　與孟簡尚書書　　答陳生書¶
　　　　答陳商書　　　　送王含秀才序¶
　　　　送文暢序¶
　　　柳文¶
　　　　晉文問守原議　　桐葉封弟辨¶
　　　　封建論　　　　　種樹郭槖駞傳¶
　　　　梓人傳　　　　　捕蛇者説¶
　　　　與韓愈書論史事　送薛存義序¶
<pb:KR4h0041_WYG_000-4a>¶
　　　歐文¶
　　　　朋黨論　　　　　縱囚論¶
　　　　為君難論下　　　本論上¶
　　　　本論下　　　　　春秋論¶
　　　　春秋論中　　　　泰誓論¶
　　　　上范司諫書　　　送無黨南歸序¶
　　　　送王陶序¶
　　巻下¶
<pb:KR4h0041_WYG_000-4b>¶
　　　老蘇文¶
　　　　春秋論　　　　　管仲論¶
　　　　髙祖論　　　　　審勢¶
　　　　上富丞相書　　　上田樞宻書¶
　　　東坡文¶
　　　　荀卿論　　　　　子思論¶
　　　　韓非論　　　　　孫武論¶
　　　　晁錯論　　　　　孔子墮三都(志林/)¶
<pb:KR4h0041_WYG_000-5a>¶
　　　　秦始皇扶蘇(志林/)　范增(志林/)¶
　　　　厲法禁　　　　　倡勇敢¶
　　　　錢塘勤上人詩集敘¶
　　　　六一居士集敘　　潮州韓文公廟碑¶
　　　　王仲儀真賛敘¶
　　　潁濱文¶
　　　　三國論　　　　　君術¶
　　　南豐文¶
<pb:KR4h0041_WYG_000-5b>¶
　　　　唐論　　　　　　救災議¶
　　　　戰國策目録序　　送趙宏序¶
　　　宛丘文¶
　　　　景帝論　　　　　用大論¶
#+PROPERTY: JUAN 總論
<pb:KR4h0041_WYG_000-6a>¶
古文闗鍵總論¶
　看文字法¶
　　學文須熟看韓柳歐蘇先見文字體式然後遍攷¶
　　古人用意下句處蘇文當用其意若用其文恐易¶
　　厭葢近世多讀¶
　第一看大㮣主張¶
　第二看文勢規模¶
　第三看綱目闗鍵¶
<pb:KR4h0041_WYG_000-6b>¶
　　如何是主意首尾相應如何是一篇鋪叙次第如¶
　　何是抑揚開合處¶
　第四看警策句法¶
　　如何是一篇警策如何是下句下字有力處如何¶
　　是起頭換頭佳處如何是繳結有力處如何是融¶
　　化屈折剪截有力如何是實體貼題目處¶
　看韓文法¶
　　簡古　一本於經¶
<pb:KR4h0041_WYG_000-7a>¶
　　學韓文簡古不可不學他法度徒簡古而乏法度¶
　　則朴而不華¶
　看柳文法¶
　　闗鍵　出於國語¶
　　當學他好處　　當戒他雄辨¶
　　議論文字亦反覆¶
　看歐文法¶
　　平淡　祖述韓子　　議論文字最反覆¶
<pb:KR4h0041_WYG_000-7b>¶
　　學歐平淡不可不學他淵源徒平淡而無淵源則¶
　　枯而不振¶
　看蘇文法¶
　　波瀾　出於戰國策史記　亦得闗鍵法¶
　　當戒他不純處¶
　看諸家文法¶
　　曾文　　專學歐比歐文露筋骨¶
　　子由文　太拘執¶
<pb:KR4h0041_WYG_000-8a>¶
　　王文　　純潔　　　學王不成遂無氣焰¶
　　李文　　太煩　　　亦麄¶
　　秦文　　知常而不知變¶
　　張文　　知變而不知常¶
　　晁文　　麄率　自秦而下三人皆學蘇者¶
　　　以上評韓栁歐蘇等文字說齋先生唐仲友亦¶
　　　常以此說誨人¶
　論作文法¶
<pb:KR4h0041_WYG_000-8b>¶
　　文字一篇之中須有數行齊整處須有數行不齊¶
　　整處或緩或急或顯或晦緩急顯晦相間使人不¶
　　知其為緩急顯晦常使經緯相通有一脉過接乎¶
　　其間也葢有形者綱目無形者血脉也¶
　　筆健而不麄　意深而不晦　句新而不怪¶
　　語新而不狂　常中有變　　正中有竒¶
　　題常則意新　意常則語新　結前生後¶
　　曲折斡旋　　轉換有力　　反覆操縱¶
<pb:KR4h0041_WYG_000-9a>¶
　　有用文字議論文字　為文之妙在叙事狀情¶
　　辭源浩渺不失之冗　意思新轉處多則不緩¶
　　上下　離合　聚散　前後　遲速　左右¶
　　逺近　彼我　一二　次第　本末　明白¶
　　整齊　𦂳切　的當　流轉　豐潤　精妙¶
　　端潔　清新　簡肅　清快　雅健　立意¶
　　簡短　閎大　雄壯　清勁　華麗　縝宻¶
　　典嚴¶
<pb:KR4h0041_WYG_000-9b>¶
　　　以上格製詳具于下巻篇中¶
　論文字病¶
　　深　晦　怪　冗　弱　澀　虚　直　疎¶
　　碎　緩　暗¶
　　塵俗　　熟爛　　輕易　　排事¶
　　說不透　意未盡　泛而不切¶
